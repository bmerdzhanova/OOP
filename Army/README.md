Да се реализира клас войник. Той трябва да съдържа информация за: име, години, ниво на бойните умения (цяло число) и заплата в златни монети.
•      Да се реализира клас сержант, който наследява войник, но като допълнение има описание на взвода (от войници), който командва и масив от всички войници в него.
•      Да се реализира клас заклинание, който съдържа неговото описание, тип и каква част от магическа мощ на магът, който го използва ,ще изисква.
•      Да се реализира клас магическа книга, която съдържа страници със заклинания, всяко от които може да се използва точно веднъж (след това изчезва, заедно с цялата страница). Понеже книгата не е каква да е книга, а магическа – тя винаги има една празна страница накрая,давайки възможността на своя притежател да дописва ново заклинание.
•      Да се реализира клас маг, който наследява войник и като допълнение съдържа описание на батальона (от взводове), който командва, масив от всички сержанти на взводовете, които са в този батальон, магическата мощ,  която притежава и магическа книга.
•      Да се реализира клас главнокомандващ, който наследява войник, има описание на войската, която предвожда и масив от магове които командват батальоните му.
•      Да се реализира програма, която дава възможност да се въведе информация за една войска и по указател към главнокомандващ да изчисли:
o      Средното и общото ниво на бойните умения на войската.
o      Средното и общото ниво на магическата мощ на войската.
o      Колко злато на месец ще му излиза поддръжката на тази войска.
Бонус : Да се изчисли максималният брой заклинания, които могат да бъдат използвани от маговете в една войска (ако има такива). Взима се предвид, че всеки маг може да използва само своята магическа книга и при всяко използване на заклинание от книгата, магическата мощ на мага намалява със стойността, която заклинанието изисква за да бъде произнесено.
Забележки :
•      Описанията трябва да са текстове с произволна дължина.
•      В магическата книга страниците са колкото броя на заклинанията + 1 ( за празната страница ).
•      Един маг не може да използва заклинание, което изисква повече магическа мощ от неговата.
•      Всеки от командващите (сержант, маг и главнокомандващ) трябва има по-високо ниво на бойните умения от войниците (в частност това могат да са войници, сержанти и магове), които са под негово командване.
•      Ако при реализацията използвате някакви библиотеки, то трябва да можете на защитата да обясните точно какво правят, защо ги използвате, както и да реализирате на място функциите които са в тези библиотеки, спазвайки характеристиките на библиотеката. Изключение се допуска за библиотеките за вход / изход (iostream, fstream), както и за cassert. За тях ще е нужно да обясните само каква е целта им и какви са добрите практики при използването им.
•      Имате право да дефинирате допълнителни полета в тези класове, и всякакви методи, които ще ви помогнат да решите по-добре задачата си. Също така можете да дефинирате допълнителни класове.
